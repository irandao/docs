### مقدمه

ما نیز همانند همه‌ی هموطنان و مردم عزیز ایران، آرزومند و امیدواریم که انقلاب کنونی در اسرع وقت به نتیجه رسیده و شاهد بازگشت آزادی و عدالت به سرزمین مادری باشیم، اما در صورت طولانی شدن وضع موجود، نیاز به تجهیز به ابزارهای تامین مالی و سازماندهی متناسب با پیچدگی‌های پیش روی مبارزات و جنبش مردمی موجود ضروری به نظر میرسد.

از همین رو Endgame با هدف تقویت جنبش ملی ایرانیان و برهم زدن عدم تناسب قوای موجود طراحی شده. Endgame پلتفرم غیرمتمرکز و مدون سازی خرد جمعی با مدیریت فعالین سیاسی، نظامی، ... میباشد که امکان انتقال سرمایه، به طور شفاف و [ با حفظ حریم خصوصی](/content/privacy.md) را از تامین کنندگان مالی به فعالین داخل و خارج ایران فراهم میکند. این پلتفرم  جهت کمک به جنبش آزادی خواهانه مردم ایران و با توجه به مدل جنبش کنونی و تمرکز روی خلاها و ضعفهای موجود طراحی گشته.


از آنجایی که خیزش اخیر بدون رهبری فرد یا گروه خاص و با مدیریت خرد جمعی در جریان بوده، نیازمند ابزار مدیریتی خود میباشد. تاکنون شاهد بودیم که بحث در شبکه‌های اجتماعی و فوروم‌های مختلف تا حدی توانسته این جریان را مدیریت و جهت‌دهی کند اما با ضعفهای بسیاری همراه بوده. نیاز به سازماندهی بحث‌ها و پیشنهادهای مطرح شده و جهت‌دهی و ارتقا زیر نظر متخصصین مربوطه، یکی از نیازهای محسوس این روزهاست. از سوی دیگر بسیاری از پیشنهادهای خوب و جهت‌دهی شده، برای عملیاتی شدن نیاز به **تامین سرمایه** داشته. و حتی در صورت تامین سرمایه، به علت وجود تحریم‌ها و کنترل همه‌جانبه ج.ا بر حساب‌های افراد، امکان انتقال مالی برای تامین منافع جنبش فراهم نبوده

فعالین فضای غیرمتمرکز بارها این موضوع را تجربه کرده‌اند که اجماع و تصمیم‌گیری غیرمتمرکز زمانبر، و برای سازماندهی‌های کلان کاربردی بوده. اما در زمان تصمیمگیری های خرد به خصوص در مسائلی که با محدودیت زمان روبروست بسیار ضعیف و غیردقیق عمل میکند.

Endgame با استفاده از تکنولوژی بلاکچین و ارزهای دیجیتال، بستری را فراهم نموده که علاوه بر اینکه فارغ از محدودیتهای بانکی و تحریمی، امکان **ایجاد مسیرهای مالی شفاف به فعالین میدانی** را فراهم میکند، حفظ **حریم خصوصی استفاده کنندگان** را هم مورد نظر گرفته ([ چالشهای حریم خصوصی و پیشنهادات](/content/privacy.md)). از سوی دیگر مدیریت دارایی ها و رای گیری کلان در آن به عهده‌ی کامیونیتی بوده اما بسته به ویژگی‌های تسکهای تعریف شده، متخصصین مربوطه که مورد تایید اکثریت هستند، دسترسی های بالاتری جهت تسهیل هماهنگی و اجرا و بهبود زمان و کیفیت عملیاتی خواهند داشت.

اگر کمی گیج شده‌اید، حق دارید. بگذارید کمی در جزییات و مدل عملکردی این پلتفرم عمیقتر شویم.


<br>

[ بعدی](/content/DAO.md)
