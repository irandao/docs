###  ایده پردازی و مباحثه جمعی

همانطور که تا کنون بار مدیریت مباحث، ایده پردازی‌ها و آگاهی سازی بر عهده‌ی شبکه‌های اجتماعی و فوروم‌ها بوده، در ادامه نیز قطعاً مهمترین ابزار اتحاد، همفکری و ایده‌پردازی نیز همین زیرساختهای شکل گرفته میباشد. اما نیاز است تا عده‌ای از فعالین و داوطلبین، اقدام به جمع‌آوری و مرتب‌سازی ایده‌های مطرح شده در یک مکان تعریف شده (برای مثال گیت‌هاب یا ...) نموده تا علاوه بر کاهش نویزهای فضای مجازی، امکان برنامه‌ریزی بیشتر بر روی ایده‌ها و رای‌گیری را فراهم نمایند.

تیم ایران دائو تا یک هفته دخالت مستقیمی در انتخاب بستر مورد نظر نداشته و این امر را به نظر عموم و متخصصین ارتباطات اجتماعی سپرده تا فعالین ابتدایی پروژه بتوانند با کیفیت بالایی بستر اولیه ارتباطات را شکل داده. اما پیشنهاد میکنیم از محیط‌هایی مانند discourse که ابزارهای مناسبتری برای این مورد را فراهم میکند استفاده شود. (هرچند لزوم وجود راههای ارتباطی در تمامی شبکه‌های موجود به خصوص دیسکورد، توییتر و گیتهاب واضح بوده اما نیاز است که گزیده تمام بحثها با فرمتی مشخص توسط moderatorها در پلتفرمی مانند دیسکورس یا گیتهاب وارد شده و رایگیری‌های ابتدایی در آنها انجام شود)

تا به امروز فعالین دیگر چنین محیطهایی را برای پیگیری سایر اهداف و ایده‌ها پیاده سازی نموده‌اند که میتوان از تجارب آنها استفاده نمود. پیشنهاد میکنیم که در این بخش از فعالین عزیز در پروژه WeAreMahsaAmini کمک گرفته شود.

اگر پس از یک هفته بستر مناسبی برای اینکار فراهم نشده بود یا به تضاد فکری افراد، اجماعی برای مدیریت مناسب این بخش صورت نگیرد، ایران‌دائو خود اقدام به راه‌اندازی بستر مناسب کرده و از طریق همین سایت اطلاع رسانی نموده.

در نهایت پس از یک هفته، آدرسهای رسمی شبکه‌های اجتماعی ایران‌دائو (چه ایجاد شده توسط فعالین متخصص اولیه، چه توسط خود) در سایت بروزرسانی میشود.




<br>

[ بعدی](/content/check.md)
<br>

[ قبلی](/content/Funding.md)

