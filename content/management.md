###  کنترل‌کنندگان هسته پروتکل و سیستم مدیریت جمعی، ارتقا و خودترمیمی پلتفرم 

با توجه به بررسی‌های انجام شده، پیشبینی ما این است که بزرگترین چالش پیش رو در شروع کار پلتفرم تعیین 7 امضا کننده اصلی میباشد. درواقع بزرگترین دلیلی که انتشار مستندات این پروتکل و مقاله را تا امروز به تاخیر انداخته‌ایم، عدم وجود شرایط لازم در سطح جامعه جهت تعیین 7امضا کننده اصلی پروتکل میباشد. این افراد باید با دقت بالا انتخاب شده و در روزهای ابتدایی کاملاً مایل به همکاری و ناظر بر شکلگیری ابتدایی پلتفرم بوده و در ادامه مسیر همواره نقش نظارتی خود را حفظ کرده تا از سواستفاده‌های احتمالی جلوگیری به عمل آید. درست است که پس از شکلگیری شاکله اولیه پلتفرم و تعیین ولیدیتورها و پخش توکنهای حاکیتی نقش امضاکنندگان اصلی کمرنگ شده و بار فعالیتی کاملاٌ به سایر نهادهای درگیر انتقال می‌یابد، اما 7امضاکننده همواره امکان مقابله با مشکلات پیشبینی نشده قبلی را دارا بوده (برای مثال جلوگیری از اجماع مخرب ولیدیتورهای تندرو، خالی کردن خزانه در صورت هک شدن پروتکل، توقف فعالیت پروتکل در صورت بروز هرگونه اتفاق و سایر تصمیمات حیاتی و کلان که خارج از محدوده اجماع ولیدیتورها و دارندگان توکن پلتفرم میباشد)

شرط اصلی فعالیت و بارگزاری پروتکل بر روی شبکه، تعیین و اعلام آمادگی 7نفر فرد واجد شرایط بوده. این افراد باید آدرس والتهای خود را از طریق شبکه رسمی خود(توییتر یا ...) اعلام نموده تا پس از به دست آوردن اقبال عمومی توسط تیم ما به عنوان کنترل‌کنندگان اصلی پلتفرم درج شوند.

همانا که انتخاب هر فردی همواره با مخالفت عده‌ای روبرو بوده اما امضاکنندگان اصلی پلتفرم بار اجرایی خاصی به دوش نکشیده و در روند کاری پلتفرم دخالت مستقیم نداشته و تنها در صورت بروز تعارضات یا انحراف شاخص امکان دخالت پیدا میکنند. از سوی دیگر علت وجود 7نفر کاهش فشار بر فرد خاص و امکان همصدایی افراد معتمد بیشتر بوده. اکیداً پیشنهاد میکنیم که این افراد حتماً در خاج از ایران ساکن بوده و وابستگی خاصی به گروهکهای حاشیه‌دار(مشخصاً سازمان مجاهدین) یا حکومتهای خارجی نداشته تا فشار اجتماعی منفی به حداقل رسیده و اعتماد عمومی را کسب کنند. از سوی دیگر انتخاب افراد شایسته سبب میشود که سایر بخشهای پلتفرم هم سریعتر و با اعتماد بالاتر کار خود را شروع کرده (انتخاب و عضویت ولیدیتورها،  جذب سرمایه و ...)

#### اختیارات کنترل‌کنندگان اصلی:

- اضافه و حذف کردن ولیدیتورها (نیازمند اجماع 2از 7)
- توقف موقت و لحظه‌ای پلتفرم (جهت جلوگیری از هک و ...) – جهت تداوم توقف بیش از 3ساعت، نیاز به تایید اکثریت وجود دارد
- حذف تسک (نیازمند اجماع 2از7) –این قابلیت جهت جلوگیری از تایید اتفاقی تسکهای مخرب و مغایر با ارزشهای جنبش میباشد و عملاً بازوی نظارتی برای عملکرد ولیدیتورها میباشد
- حذف یا جایگزینی امضا کننده اصلی (نیازمند 6 از 7 امضا)
- ارتقا پلتفرم به ورژن بالاتر (نیازمند تایید اکثریت -4 از 7 امضا)


####  روشهای حذف یا تغییر یک کنترل کننده هسته:

- اجماع 6امضاکننده دیگر
- اجماع 50درصد دارندگان توکن + 60درصد ولیدیتورها
- اجماع 5 امضاکننده اصلی + 50درصد دارندگان توکن
- اجماع 5امضا کننده اصلی + 60درصد ولیدیتورها
- اجماع 3امضاکننده اصلی + 30درصد ولیدیتورها + 30درصد دارندگان توکن


<br>

[ بعدی](/content/plan.md)
<br>

[ قبلی](/content/distribution.md)

