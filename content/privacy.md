### چالشهای حریم خصوصی

برخلاف تصور عموم مردم جامعه که استفاده از ارزهای دیجیتال به صورت ناشناس صورت گرفته و از امنیت بالایی در حریم خصوصی برخوردار است،  مسیر جریان پول کاملاً شفاف و قابل ردیابی بوده. از همین رو آموزش و توسعه ابزار و چک‌لیست‌های امنیتی برای بالا بردن سطح حریم خصوصی از اهمیت ویژه‌ای برخوردار بوده. در همین راستا پس از انتشار داکیومنت اولیه، تا یک ماه بخش کاربردی پلتفرم را منتشر نکرده (که قابل استفاده نباشد) تا زمان لازم برای توسعه راهکارهای افزایش حریم خصوصی و آموزشهای آن فراهم باشد.

در ادامه برخی چالش‌ها و نقاط ضعف موجود در این راستا مطرح شده، اما به علت حساسیت بسیار بالای این مبحث، پیشنهادات موردنظر به صورت عمومی منتشر نمی‌گردد و سعی در بیان آن در فرومهای تخصصی‌تر داریم تا با همفکری متخصصین امنیت منتشر شود. (اولین دلیل برای این انتخاب،کاهش ریسک انتشار اطلاعات غلط، نیمه‌کامل یا غیردقیق و یا ایجاد حس امنیت کاذب در فعالین بوده و دومین دلیل کاهش توان و آگاهی نیروهای سایبری ج.ا در رهگیری و خنثی‌سازی ایده‌های موجود می‌باشد(ایجاد چالش بیشتر برای تیم سایبری ج.ا) تا در صورت امکان راهکارها به طور خصوصی به فعالین انتقال یابد)

با توجه به شرایط حاکم بر فضای استارت‌آپی کشور باید فرض را بر این گذاشت که تمام والتهایی که به هر نحوی با صرافی‌های داخلی در ارتباط بوده، در معرض خطر افشای هویت و نقض حریم شخصی و خطرات امنیتی قرار دارند. از سوی دیگر، استفاده از والتهای دارای ENS یا اسمهای ثبت شده در سایر پلتفرم‌ها (برای مثال نام کاربری در اوپن‌سی) و همینطور والتهایی که به هر نحو قابل ردیابی و ارتباط به هویت واقعی یا دیجیتال شما باشد، سبب مشکل شده. لذا پیشنهاد میشود از والتهای جدید و بدون ردپا استفاده شود.

با توجه به موضوعات مطرح شده، چالشهای اصلی حریم خصوصی پیش‌رو از قرار زیر است:

- نقد کردن پول در ایران

- انتقال اتر به والت جدید برای ثبت اولین سری پروف

- از بین بردن رد پول از صندوق جمعی تا والت فعالین

- برپایی نودپروایدر امن

- ساخت محتوای آموزشی

- افزایش عدم تمرکز

- پیاده‌سازی سیستمهای private scoring با استفاده از اثبات دانش صفر و پخش خصوصی تسکها

- پیاده‌سازی مسیرهای ارتباطی امن بین فعالین و ولیدیتورها






<br>

[ بعدی](/content/privacyLearning.md)
<br>

[ قبلی](/content/plan.md)

