### دائو (DAO)


Endgame در اصطلاح یک DAO یا سازمان خودمختار غیرمتمرکز بوده. در سازمانهای غیر متمرکز با استفاده از قدرت ریاضیات، برنامه‌نویسی و بلاکچین زیرساختی فراهم میشود تا پس از پخش توکنهای حاکمیتی بین اعضای دائو، اعضا برای داراییها و برنامه‌های راهبردی سازمان تصمیم‌گیری کنند. دارندگان این توکن‌ها حق رای و دخیل شدن در فرایندهای تصمصمگیری را دارا میشوند. میتوان اینگونه گفت که در این سازمانها، مدیریت دارایی و ارتباطات کلیدی سازمان به صورت غیرمتمرکز و توسط قراردادهای هوشمند اداره شده و یا در اداره آن امکان دخالت و اعمال نظر مستقیم دارند.

هر سازمان بر حسب نیازها و فعالیتهای خود ، به ابزار متفاوتی برای اداره غیرمتمرکز آن نیاز پیدا میکند. از جمله سازمانهای موفقی که اهداف خیرخواهانه را دنبال کرده و توانسته‌اند برای سازمان خود در سطح جهانی جذب سرمایه انجام دهند، میتوان از FreeRossDAO  و UkraineDAO  نام برد که یکی برای کمک به آزادی یکی از زندانیان معروف (ross Ulbricht ، موسس سایت silkroad) و دیگری برای کمک به مردم اوکراین در جریان جنگ با روسیه شکل گرفته و توانستند مبلغی بیش از 12.5میلیون و 7میلیون دلار جذب و در راستای اهداف خود هزینه کنند.

یکی از تفاوتهای واضح و چالشهای پیش رو برای ایران‌دائو توزیع سرمایه‌های تحت مدیریت دائو و چالش استفاده کاربردی از آن است. **در دائوهای معروفی که تاکنون در سطح جهانی برای جذب سرمایه و هدفهای عام‌المنافع شکل گرفته،  اهداف پروژه و مسیرهای مالی که دارایی‌ها در آن جهت باید خرج شوند شفاف بوده و امکان ارسال مستقیم پول از دائو به افراد ذی‌نفع وجود داشته.**

**اما در مورد ایران به علت فشار و کنترل ج.ا  بر روی حسابهای فعالین داخل کشور و تحریم‌های مالی خارج از کشور  ، عملاً پخش سرمایه‌های جذب شده به طور بهینه و متناسب با نیاز و آرمانهای موجود چالش اصلی بوده.**

بخش زیادی از سرمایه‌های جمع شده، باید به فعالین و معترضین داخل ایران رسیده و جهت حمایت از فعالیتهای داخلی اختصاص داده شود. فعالیتهای خیابانی مانند دیوارنویسی، از کار انداختن دوربین‌های شهری و چراغهای راهنمایی، تجهیز معترضین به ادوات متناسب مانند ماسک، جلیقه و ... فعالیت‌های غیرخیابانی مثل حمایت از خانواده‌های زندانیان، کشته‌شدگان، اعتصاب‌کنندگان،... و از سوی دیگر فعالیتهای فرامرزی مانند توسعه اپلیکیشنهای ارتباطی موجود، تایید امنیت افزونه‌های کاربردی که توسط سایرین انتشار می‌یابد (مثلاً بلاک دسته جمعی اکانتهای ناامن و سایبری و ...)، ساخت تبلیغات، موزیک و ارتباط و لابی با دولتمردان و کمپانیهای تاثیرگذار و .... نیز نیازمند سازماندهی و تامین سرمایه میباشند.


> IranDAO  با معرفی Endgame هسته مرکزی این دائو رو شکل داده و مسیرهای پیش رو جهت بهبود کارکرد پلتفرم را از دیدگاه خود معرفی کرده، اما توسعه و مدیریت مسیر پیش رو را به دست هموطنان، فعالان و نخبگان سپرده و زین‌پس هیچگونه دخالت و کنترلی بر روی محصول موردنظر نداشته.


<br>

[ بعدی](/content/Endgame.md)
<br>

[ قبلی](/content/IranDAO.md)
