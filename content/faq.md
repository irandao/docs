###  سوالات متداول

<details>
  <summary>مسیر پیش‌روی Endgame از دید ما؟</summary>
  <br>
  از اینجا به بعد، مسیر پیش‌رو برای عملیاتی شدن پلتفرم Endgame مسیر سخت و پرچالشی بوده. ما از اولین روزهای شروع این انقلاب در تلاش برای پیاده‌سازی کاربردی این محصول بوده‌ایم و بیش از سه مرتبه، تمام زیرساخت را از نو طراحی کرده تا با شرایط حاکم منطبق‌تر شود. اما در نهایت تصمیم گرفتیم که اکنون زمان مناسبی برای معرفی آن بوده و افکار، ایده‌ها و فعالین تا حد مورد نیاز آماده توجه به این محصول می‌باشند. درست است که تکمیل پلتفرم و رسیدن به محصول ایده‌آل 3تا 6ماه زمان لازم دارد، اما اولویتمان در طراحی محصول به گونه‌ای بوده که از روزهای اول کاربردی بوده و بتواند در رساندن سرمایه به فعالین موثر واقع شود و به مرور کاملتر شود. مسیر پیش‌روی Endgame به عماکرد، مشارکت و جهت‌دهی کامیونیتی مرتبط است اما آنچه واضح است پتانسیل‌های بالای مدیریت غیرمتمرکز برای شرایط فعلی می‌باشد.

</details>

<hr />

<details>
  <summary> چرا ذکر شد که پس از لانچ، هیچ قدرت اجرایی(حق امضا یا توکن) یا اختیاری برای نویسندگان اولیه ایران دائو لحاظ نشده؟</summary>
  <br>

ایران‌دائو یک حرکت جمعی بوده که خط فکری آن، کمک به مبارزات مردمی موجود و تقویت فعالین میباشد. و ازآنجایی که [ طبق تعاریف](/content/DAO.md) ، هسته اولیه نمیتواند جزو امضاکنندگان اصلی باشد ، نیاز به داشتن هرکدام از موارد ذکر شده بی‌دلیل بوده. در صورت نیاز کامیونیتی میتواند به عنوان یک ولیدیتور مارا پیشنهاد دهد.

هدف ما از ساخت این پلتفرم، فراهم آوری زیرساختیست که بتواند با کمک تکنولوژی، اتحاد، ارتباطات و فعالیت‌های جمعی را بهینه‌تر سازماندهی کند و متخصصین و حامیان مردم بتواند شفاف‌تر و به دور از حاشیه‌سازی فعالیت کنند. پس در اولین قدم پس از بارگذاری پلتفرم، تمام قدرت اجرایی را از خود سلب نموده تا تمرکز مردم و فعالین بجای تیم سازنده به پلتفرم و کارآمدی و بهبود آن معطوف شود، و از حاشیه‌سازی جلوگیری به عمل آید.

حتی اگر پس از لانچ معلوم شود که ساختار اولیه پلتفرم با ضعف همراه بوده یا نیاز به تغییر داشته باشد، اعضا میتوانند پروپوزال، ایده‌ها و کدهای خود را برای آپدیت یا تغییر محصول ارائه دهند و در صورت تصویب اجرایی کنند.

از سوی دیگر آرمان ما عدم تمرکز می‌باشد و اولین قدم این مسیر را از خود شروع کرده.


</details>

<hr />

<details>
  <summary> سازندگان اولیه پس از لانچ محصول چه میکنند؟</summary>
  <br>

ایران‌دائو یک حرکت جمعی بوده که خط فکریپس از لانچ، هرکدام از اعضای اولیه در صورت تمایل و طبق نظر و صلاحدید خود (با هویت واقعی یا ناشناس) و بدون بیان اینکه از اعضای تیم اولیه بوده به فعالیت و کمک در پیشبرد دائو ادامه داده (ایران‌دائو هیچگاه اقدام به تایید ادعای هیچ‌یک از فعالین نمیکند). پیج ایران‌دائو صرفاً در صورت احساس نیاز، با همفکری اکثریت اعضای اولیه اقدام به انتشار بیانیه و معرفی پیشنهادات خود میپردازد. مشخص است که در روزهای اول نیاز به این عمل بیشتر بوده اما به مرور کمتر و کمتر شده.

</details>

<hr />

<details>
  <summary> با اینکه تنها صاحبین توکن و افراد با نقش مشخص توانایی شرکت در رای‌گیری نهایی را دارند، سبب کاهش تاثیرگذاری آنها شده و تصمیم‌گیری‌ها را به دست گروه خاصی می‌سپارد؟</summary>
  <br>

قطعاً خیر. همانطور که در متن هم مفصلاً توضیح داده شد، هدف اصلی واگذاری تصمیم‌گیری‌ها و عملی کردن آنها به تعداد افراد کمتر ولی دردسترس‌تر بوده، اما به نحوی که تعداد آنها به اندازه‌ای زیاد باشد، که بازتاب افکار اکثریت جامعه باشد.

 تمام قدرت افراد دخیل در پلتفرم از حمایت اجتماعی آحاد جامعه نشاُت گرفته و تمام فعالیت‌ها، ایده‌ها، حمایت‌های مالی و از همه مهمترهمکاری مردم در کنار یکدیگر در این پلتفرم، تنها به علت مقبولیت اجتماعی و تایید جمعی بوده. اما همانطور که در یک کشور دموکراتیک هم برای هر موردی همه مردم رای مستقیم نمیدهند و افراد در قالب عناوین مختلف (دولت، مجلس، دادگستری، ...) اقدام به همکاری و مدیریت بهینه امور میکنند تا صدا و خواسته‌های مردم خود را به اجرا درآوند، اینجا نیز نقش‌های مختلف در تلاشند تا با اختیارات و محدودیت‌های خود، به پیشبرد اهداف جمعی و به نتیجه رسیدن انقلاب مردمی کمک کنند.

 قطعاً هرگونه فشار اجتماعی صدای خود را در اداره پلتفرم منعکس کرده و در صورت موافقت حداقلی تغییرات انجام میشود. بزرگترین سرمایه یک تشکیلات غیرمتمرکز، مقبولیت اجتماعی و بزرگترین ناظر و کنترل‌کننده‌ی آن، فشار جمعی می‌باشد.

</details>

<hr />

<details>
  <summary> آیا نیاز است که از همه اقشار و احزاب در پلتفرم حضور داشته باشند؟</summary>
  <br>

هیچ محدودیتی برای حضوراقشار مختلف در پلتفرم وجود نداشته و همه‌چیز باید بر حسب فعالیت، علاقه خود و مقبولیت جمعی پیش رود. لذا اگر گروهی خود فعال نبوده و بعد ادعا کند که به من توجه نشد، ادعای بی اساسی است. اگر هم نیاز باشد محدودیتی برای فرد یا گروهی در نظر گرفته شود، توسط کامیونیتی و فعالین باید لحاظ شود. در همین راستا، اکیداً توصیه می‌شود که به هیچ عنوان و تحت هیچ ادعایی، به افراد وابسته به ج.ا و مجاهدین خلق هیچ‌گونه نقشی داده نشود. زیرا این محل یک شبکه اجتماعی نیست که برخی ادعای آزادی بیان کنند. ایران در جنگ است و این پلتفرم، مکانی برای تقویت نیروهای این جنگ، و به نظر ما هر صدایی از سمت دشمن باید خاموش شود، اما تمام دیدگاه‌های  حامی انقلاب باید شنیده و منعکش شود.

</details>

<hr />

<details>
  <summary> آیا کمک مالی به فعالین سبب سواستفاده تبلیغاتی جمهوری اسلامی و فشار مضاعف بر مردم نمی‌شود؟</summary>
  <br>

ما نیز در ابتدا همین فکر را میکردیم و این موضوع نیز یکی دیگر از چالش‌های ما برای انتشار این پلتفرم بود، اما با توجه به اتفاقات رخ داده در این دوماه و سالیان گذشته، تصمیم گرفتیم که پلتفرم را منتشر و تصمیم‌گیری در راستای اینکه در چه جهاتی کمک‌های مالی مصرف شود را به فعالین بسپاریم.
در این روزها به دفعات توسط افراد مختلف ضرورت رساندن کمک مالی به جنبش و به خصوص خانواده‌های زندانیان و کشته‌شدگان عزیز مطرح شده.

نظر ما این است که نمیتوان چون ج.ا. از هر فعالیتی سواستفاده تبلیغی کرده و به خشونت متوسل میشود، انفعال در پیش گرفت و فعالیت‌ حمایتی انجام نداد. زیرا حتی در صورت انفعال، ج.ا. باز هم بسته به منافع خود اقدام به ساخت سناریو و تبلیغ در جهت اهداف خود میکند.

در هر صورت مکانی جهت سازماندهی کمک‌های مالی از نیازهای این روزهای جنبش است و به نظر ما به تاخیر انداختن آن بیش از این جایز نبوده، اما در هر صورت تصمیم نهایی استفاده و چگونگی آن، برعهده‌ مردم و کارشناسان و فعالین بوده و ما صرفاً محیطی را جهت شفاف سازی و بالا بردن امنیت هموطنان را معرفی می‌کنیم.
</details>

<br>

[ قبلی](/content/helpers.md)

